34 PROLEGOMENA

miseram illam et comites salleret3 sed frustra, reticentur
haeo, et ruboris descriptioni hoc tantum adjung-itur: noctem
venisse. Quae hoc loco desideres, infra (111.207. sqq.).
Electra ex parte narrat. Contra miraberis, Plutonem, qui
de J ovis consilio nondum erat edoctus, nec sciebat, Pro-
serpinam sibi destinatam, nec ubi gentium illa moraretur,
nihilominus tamen iter ad superos parare, equosque curru
junctos jam paratos ante fores habere.

Sequitur liber secundus. Luce nondum orta Proser-
pina cum deabus Hennam petit monstris nequicquam
monita (v. 1-10.). Frustra quaeris, qua re sit adducta, ut
matris praecepta negligeret. Quo divinationi lectorum
relicto, in cultu, quo Proserpina et deae fuerint ornatae,
describendo non invenuste Claudianus occupatus fuit (v.
11—54.). Euntibus additur Nympharum agmen, inter quas
Cyane eminet (v. 55-70.). Henna, cum vidisset illas
adventantes, Zephyrum rogat, ut vallem, per se Jam amoe-
nam, arboribus, herbis, fioribus exornet exquisitissimis
(v. 71—117.). Satis bene hunc locum tractavit Claudianus,
sed singulis ex saeculi ingenio nimis operose persequendis
simplicitatem neglexit. Dum virgines in fioribus legen-
dis sunt occupatae (v. 118—150.), subito fragore terrentur.
Pluto nempe, cujus currus misero Encelado, vix AEtnae
molem sustinenti, altos sulcos imprimit (quale phantasmal),
exitum cum quaerit nec invenit, trabali sceptro terram
ferit, omniaque gravi motu concutiuntur (v. 151—185.).
Terror occupat supera (v. 186—192.). Equi primum in
sole caligant, mox lucis patientes et verbere incitati iter
celeriter perficiunt (v. loe—203). Proserpina in currum
rapta Minerva et Diana raptorem invadunt, illa minaciter
eum increpat, jamque missura erat hastam, sed fulmine a
Jove misso deterretur (v. 204—233.). Quidnam Veneri
acciderit, utrum cum reliquis aufugerit, an partes mutas
egerit, in dubio est relictum. Oratio, qua Proserpinae vale-
dicit Minerva‚ dolores habet nullos sed multum artis (v.
234—246.). Sic quoque docte lamentari vicemque suam
lugere Proserpina didicit (v. 247—272.). Tandem Pluto,

