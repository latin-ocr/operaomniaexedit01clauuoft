m cr„ CLAUDIANUM. 9

Quo rite facto, nescio sane, cur Zosimo, Zonarae compila-
toribus, jejunisque annalium consarcinatoribus, et patribus
ecclesiae ipsis, quibus ea tantum probari solebant, memo-
ratuque digna videbantur, quae ipsorum superstitionibus
essent accommodata, plus auctoritatis tribuatur, quam
Claudiano. Uberior autem de fide Claudiani disputatio
aliena est a nostro proposito, qui id agamuS, ut constitua-
tur, quemadmodum ille poetae vices defenderit3 de illa au-
tem omnino tacere noluimus propterea, ut non ignorarent
juvenes, poetam nostrum vel hoc nomine non plane esse
negligendum. Ceterum carminibus in Stilichonem scriptis id
assecutus est Noster, ut illius auctoritate senatus Romanus
ipsi statuam cum titulo in soro ponendam decreverit, qui
honor et illis temporibus non vulgaris fuisse censendus est.
Eadem facultate poetica multos praeterea sibi proceres de-
vinxit, ut Probinum et olybrium juvenes, Mallium Theo-
dorum, Gennadium, quos etiam in epistolis satis familia-
riter tractat. De iis, quae post Stilichonis caedem, (interfec-
tus autem est A. C. 408.) Claudiano acciderint, nihil omnino
memoriae est proditum. Alia quaestio eruditos exercuit,
utrum Claudianus sacris Christianis initiatus fuerit, nec ne.
Probabile quidem videtur, cum Imperatores cum proceribus
⁸plurium Deorum cultu abdicato ad puriorem religionem se
transtulissent, jamque sacerdotum instinctu veteres caerimo- ,
nias, quibus ante fuerant addicti, partim circumscribendas
partim tollendas curarent, etiam poetam in retinendis ritibus
pristinis non fuisse pervicacem, sed lubenti animo ad nova.
sacra se contulisse, ut gratiam Imperatoris et sacerdotum,
qui jam tum magnos spiritus sumere coeperant, vel hoc
nomine iniret. Sed Augustini et Orosii testimonia contra-
rium perhibent, quorum ille poetam nostrum ‘ a Christi
nomine alienum‚' hic ‘ gentilem pervicacissimum' nominat;
atque in his acquiescendum esse censeo. Reliqua argu-
menta, quae Gesnerus ex carminibus ipsis ducit, levissimi
sunt momenti, aut potius nihil probant3 etenim quid prohi-
beat, quominus vel sanctissimus po'eta veterum loquendi
formulis uti possit? Contra, Christianae disciplinae asseclam

