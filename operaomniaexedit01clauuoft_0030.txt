12 PROLEGOM ENA

est probabile, cum ea partem eloquentiae constituat, aut
saltem cognatione arctissime eam attingat. Quae tamen
res suas habebat difficultates non facile superandas. Ora-
tionum enim natura ita comparata est, ut partium descriptio
in omnibus sere sit eadem, et ut diversitas, si qua est, a
temporum, rerum, personarum, et locorum ratione facile
possit repeti, et ad certas regulas, easdemque paucas, revo-
cari. Car-minum autem genera non solum infinita sed etiam
natura sna tam diversa sunt, ut, si singula quaedam excipias,
compositio eorum ad praecepta deduci nequeat. Longe
aliter autem se res habuit in ratione, qua res et sententiae
poetarum more possint efferri, seu in dicendi genere et
ornatu po'etis proprio, cum ipse sermo, quem antiquissimi
Romanorum po'etae adhibuerant, posterisque adoptandum
reliquerant, ex Graeco sonte fluxerit, et propterea imitandi
consuetudo, antiquitatis auctoritate commendata, apud
Romanos inveteravit. Ad eam igitur partis rhetoricae si-
militudinem, quae de enuntiatione agit, acutiores magis
quam ingeniosiores totam sermonis poetici rationem, omnes
tropos, figuras, imagines ad certa genera et classes revo-
care coeperunt, ut totum apparatum po'e'ticum scientia com-
plecti atque in promtu habere unusquisque posset ad sen-
tentias quascumque poetica veste induendas. Ita se res
habebat sub serioribus Imperatoribus, ubi, ut monumenta,
quae aetatem ex illo aevo tulere, satis abunde testantur, ex
laceratorum et comminutorum carminum ejus aetatis, quam
vocant auream, fragmentis satis ridicule interdum comtis,
nova carmina componebantur, seu potius Musarum ludibria.
Ex quibus ea, quae optima sunt, externam tantum carmi-
num speciem induerunt, eorumque auctores id modo con-
secuti sunt, ut verbis sonantibus numeroque et concinnitate
versuum auribus colligerent escas, quarum voluptas tamen
mentis fastidio vel minuitur vel tollitur. In omni enim
carmine, quod non impetu quodam et ardore mentis seu
contemplatione seu cogitatione aliciijus rei commotae fusum,
sed frigida praeceptorum observatione consutum est, nulla
vivida vis seu divina quaedam aura lectores et auditores

