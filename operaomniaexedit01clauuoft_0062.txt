44 i‘RoLE'GOMENA

deri potest} nam omnis divinarum humanarumque rerum
scientiae potiora capita, diversasque de iis philosophorum
opiniones maxime memorabiles exposuit. Etiam astrono-
miae exquisitioris, non poeticae‚ cognitionem ostendit multis
in locis, quac tamen ex Claudii Ptolemaei inde tempore
Alexandrinos, qui quidem doctrina vel leviter essent imbuti,
sugere non poteraut. Quae etsi sint per se egregia, tamen
poeseos naturae parum accommodata esse dici possunt3
etenim illa res tantum ita prosequitur, ut in sensus incur-
runt, respuitque subtiles illas rationes, quae calculo tantum
posito aut mente et ratiocinatione colliguntur. Nemo sane
frequentior suit Claudiano in sabulis antiquis proferendis et
coacervandis, quas mutare solet interdum et variare et ra-
tioni philosophicae accommodare Stoicorum, qui hoc inpri-
mis instituerunt, et popularium suorum exemplo3 ita, ut
non necesse sit in iis, in quibus a vulgari consuetudine
recedit, ad obscuram Heraclidis disciplinam confugere, aut
alios auctores circumspicere, quos secutus sit. Terrarum
quoque et regionum descriptionibus abundat3 quod mirum
esse nequit, cum Alexandriae geographia} studia florerent.
Qua in re simul apparet, eum illorum, quae versus septen-
trionem sita sunt, vel imperfectam vel nullam habuisse cog-
nitionem3 et in quibusdam aliis, quorum verum situm igno-
raret, ut passim alii quoque fecerunt, ingenio indulsisse.
Praecipue splendidissimorum urbium, montium, et fluminum,
vel mythis celebratorum, vel rerum annalibus memorabilium,
frequens fit ubique mentio, nulla fere habita in urbibus
ratione, utrum extarent adhuc, an ruinae tantum superessent.
In exponendis quoque rebus suo tempore gestis colores
solet petere ex antiquorum et Graecorum et Romanorum
moribus atque institutis, id quod in promtu debet esse ear-
mina ejus legenti, ne ea, quae diu jam in desuetudinem vene-
rint, Claudiani adhuc temporibus obtinuisse existimentur.
Qua re hoe est consecutus, ut iis dicendi formulis posset
uti, quas prisci poetae adhibuerant, suaeque orationi
antiquitatis dignitatem conciliaret. Sed inde interpreti
difficultates ortae sunt ad dissolvendum plerumque difficil-
limae. Ritus enim, instituta, religiones Graecorum, Ro-

