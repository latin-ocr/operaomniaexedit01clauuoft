IN cn. CLAUDIANUM. ’ 17

quos animi affectus veri eliciunt, ad quos loquendi ratio ea,
quae optima et fidelissima mentis interpres est, sponte se
accommodare solet. Ceterum laudandi consuetudine semel
inducta, certamineque poetis, prasertim famelicis, injecto,
cum alter alteri in captanda Imperatorum et procerum bene-
volentia cedere nollet, accidit, ut in rebus citra omnem veri-
tatis verecundiam augendis et amplificandis probabilitatis
modum prorsus excederent. Quae Cum legimus, mirari
licet, quanto stolidae arrogantia> callo frons illorum fuerit
obducta, quorum aures hujusmodi recitationibus paterent.
Sed omnis exaggeratio, qua: primum animos pungit, con-
suetudine vim suam amittere, atque in inanem loquendi
formulam solet abire, ita ut semper nova impudentia opus
sit, ad veterem audaciam superandam. Atque, si semel a
naturae veritate in laudando discessum est, non potest con·
sisti nisi eo, ubi verborum et rerum discrepantia ea demum
facta est, ut vel fungis et stipitibus risum excutiat. Inde
quoque narratio nascatur necesse est, non quae Simplicitate,
proprietate, et venustate sensim in animos se insinuat, eos-
que 1110111 quidem sed tamen efficaci imperio, quocumque
velit, flectit3 verum quae inani verborum pompa sententia-
rumque strepitu aures tantum implet seu potius obtundit, et
doctrinae multiformis ostentatione ornatuque undique con-
quisito onerata riget. Ut actione aliqua inducta colorem
epicum carmina trahant, ad fastidium, quod in perpetuis ,
declamationibus et descriptionibus auditores capere possit,
leniendum, Claudianus ratione utitur non semper felici, in-
terdum jejuna, in qna magnae inprimis Romae Deae partes
sunt, interdum plures terrae in personas mutatae et fluvii in
scenam prodeunt, non ut agant, sed ut orationes, in quibuS,
quicquid figurarum et flosculorum scholae rhetoricae collige-
rint, consumtum esse videtur, eum artis ostentatione tan-
quam in auditorio aliquo recitent. In tanta saepe rerum,
quae vera laude dignae essent, inopia, est sane, quod mireris,
qua ratione poeta parvis et interdum sutilibus verborum et
sententiarum pompa dignitatis speciem conciliarit, et quae-
dam, non admodum honorifica, virtutis et sapientiae splen-2
Delpk.et Var. Clas. Claud. B,

