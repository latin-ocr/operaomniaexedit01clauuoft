50 PROLEGOMENA

Musarum esset versatus, nec invitas eas in domum Honorii
et Stilichonis, tanquam in pistrinum, compegisset. In om-
nibus autern vitiis, quae illi jure exprobrari possunt, talis
tamen est, qualem illa tempestate nequaquam expectasses:
tantam in quibusdam carminibus parvis et in singulis reli-
quorum locis ostendit ingenii elegantiam, tanta est sermo-
nis, quem adhibuit, puritas, ut raro saeculi in barbariem
inclinantis vestigia occurrant. Quae cum ita sint, recte
dixeris, errorem quendam naturae Claudiani ingenium, tan-
quam semen aliquod, non veris tempore apto, sed aestate
jam inclinata, terris intulisse, quae herbam quidem luxurian-
tem produxerint et flores fructus ostendentes uberrimos, qui
tamen ad maturitatem pervenire non potuerint. Accedit
quoque, quod carmina ejus pleraque sunt ejusmodi, quae
non liber animi impetus fudit, sed quae debent originem
occasioni subito obortae, non satis opportunae ad mentem
magnitudinis et admirationis sensu inflammandam3 nec,
etiamsi eum ab aliis negotiis plane vacuum cogitamus fuisse,
satis mirari possumus, quod tot saepe carmina, tam prolixa,
in tanta rerum jejunitate, uno eodemque anno conficere
potuit. Cum quoque, quae scripsisset, statim recitanda et
in patronorum honorem evulganda essent, Horatiano prae-
cepto, ut scripta nonum in annum premantur, non poterat
uti, illaque opportunitate, quam optimis quibusque poetis
fortuna non negavit, carmina sua retractandi et male cusa
ad incudem revocandi, erat destitutus. Etiam post Stili-
chonis necem, si modo illi viro superstes, nec calamitate
ejus fuerit implicatus, tanta rerum commutatio facta est, ut,
quae laudibus ante celebrata fuerant, nunc maximo odio
premerentur3 quo tempore igitur de iis limandis non poterat
cogitare, quae, si sibi consulere vellet, penitus essent abo-
lenda. Quae cum considerem, mihi persuadere non possum,
ut statuam, Claudianum unquam carmina sua colligendi et
secunda cura edendi consilium agitasse. Ex carminum
etiam, quae supersunt, ratione et ordine diverso, quo in Mss.
juncta deprehenduntur, necnon singulorum mutilatione et
defectu, verisimile est, ea post illius mortem, quae quidem

