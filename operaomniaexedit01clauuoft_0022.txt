4 EPls'soLA .

Et certe poeta nemo cst, qui ad Principum congressum
colloquiumque dignius pervenire posse videatur. Quis
enim in describendis belli pacisque artibus praestantior?
Quis in extollendis Heroibus sublimior? Quis in deprimen-
dis pravis Regnorum administris satyricus vehementior?
Quis in investigandis naturae mysteriis, quibus ducuntur et
ipsi Imperatores, Philosophus solertior? Quis in fundendis
elegis mollior? Quis ludendis epigrammatis acutior? Quid
plura? Fabulas, ejus carmina novis illecebris adornant,
historias nova pulchritudine adumbrant, totam antiquitatem
pulchriori facie illustrant. Styli ipsius maJestas praeclare
cogitatis assurgit, floret sententiis, admirabili rerum varie-
tate distinguitur.

His fretus virtutibus ad solium tuum accedit, SERENISSI-
ME DELprnNss, et ut adeptus jam aliquid concupitum,
laetitia effertur, quod teinpus faustum illucescat, quo non
solum in quasdam velut partes Regiae tuae institutionis ve-
nire, sed et consilia quaedam ad amplitudinem et gloriam
tuam, populorumque olim tibi regendorum felicitatem possit
impertiriÍ¾ quoties, qui tuus est in homines doctissimos
amor, suorum Poematum lectione delectaberis.

Utere, hoc interim spatio, PRJNGEPs MAGNE, flore aeta-
tis tuae ad colligendos Parnassi foetus immortales, et ad
fovendas illas doctrinarum ac virtutis parentes Musas,
easque in regium splendorem restituendas. Non erunt illae,
non erunt tanti facti unquam immemores : te loquentur, te
celebrabunt, te sequentur, quocumque ieris3 etcum mox
invictum Patrem comitaberis, quo Mars vocabit, ipsae
aderunt, tuasque lauros canent, ut Achillis, ut Alexandri,
ut Caesaris cecinere. His enim Heroibus, cum ingenio,
facundia, studiisque et artibus quae Principem decent, sis
jam major, quam illi erant id aetatis qua nunc ipse es,
spem magnam habemus, te tali satum Parente, tali indole
praeditum, iisdem et heroica fortitudine, et armorum felici-
tate, aut fore majorem, aut nihil esse cessurum. Cadomi,
Kal. Januar. anno Doni. iincnxxvil.

