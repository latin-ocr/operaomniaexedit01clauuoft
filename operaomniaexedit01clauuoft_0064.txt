46 PRoLEGoMENA

soleat acquiescere, sed ut attonitos homines reddant, mira-
culoque stupentes; ita etiam in elocutione nullae sunt
luminum et umbrarum gratae viceS‚ suavesque misturae,
colores non ad veritatem temperati rerumque naturae con-
venientes3 nullae partes sapienter neglectae recedunt, ut,
quae potiores sint, sponte emineant, sed ad modum
picturarum Sinensium magna est rerum varietas sine
ulla copulatione et consilio, lumina ardent tenebris ad-
jectis, pigmentorum fulgor oculos graviter ferit, omniaque
plana et in eadem superficie jacentia deprehenduntur.
Cum animus po'etae rebus ipsis non magnopere moveretur,
nihilominus tamen affectus vehementes essent simulandi:
ad eas confugit rationes, quas verae mentis commotiones
antiquioribus poetis et oratoribus suggesserant, iisque pro
instrumentis usus est ad sensus simulandos, quas ipse
habere non posset. Neque sane mirum est, illum inflatum
passim et tumidum esse factum, ubi grandis et sublimis
videri vellet, cum ipsa ostentandi ratio ita sit comparata, ut
quae in medio posita sunt transeat, et extrema semper secte-
tur. Quando enim veri sensus desunt, ideoque nihil est, ad
quod verba et dictiones referas 3 fieri non potest, quin tumi-
da fiant, quae sublimia velles, improba, quae audentia, et
nimia, quae plena. Omnes praeterea, qui ingenio, vel natura
vel consuetudine circumscripto, utuntur, ut totum mente
complecti, partesque inter se ad convenientiam totius ac-
commodate disponere non valeant, in singulis membris, iis
praesertim, quae amplissimas descriptiones admittant, ornan-
dis occupati esse solent. Cujus rei exempla cum plurima
apud recentioris temporis poetas, tum etiam apud Nostrum
occurrunt3 adeo, ut interdum videantur illis locis non pro
luminibus esse usi, quibus totum distinguerent, sed carmina
sua scripsisse, ut fila haberent, quibus gemmulas istas, ante
comparatas et politas, ordine quasi continuarent. 111ae
descriptiones etiam hoc habent proprium, quod omnis fere
cura consumta est in materiis exquisitissimis et pretiosissi-
mis undique colligendis, ratio autem, qua composita sunt
omnia, vel omnino interdum neglecta est, vel tam insulse

 

