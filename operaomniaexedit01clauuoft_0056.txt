38 PRoLEGoMssNA

tur; nulla Deorum miracula et interventu& quibus res hu-
manae subito subvertuntur, exitusque novos et inexpectatos
nanciscuntur; nulla denique oracula, quae ambiguitate sua
primum homines in fraudem agunt, deinde aliis ejusdem
argumenti illustrata rursus in rectam viam eos deducunt,
tandemque rerum fide probantur. Hujus generis quidem
aut plura aut omnia argumenti ratio, in quo Dii tantum
partes sustinent, non admittit3 nihilominus tamen inde non
potest colligi, illud epicae tractationi omnino fuisse ineptum,
cum hoc tantum exploratum habeamus, finem epici carmi-
nis et admirationem esse et delectationem, parum autern
intersit, quibus rebus ea efficiantur, nec, quia vulgaris ratio,
in Homero et Virgilio adhibita, locum habeat nullum, Se-
quetur, nulla omnino id fieri potuisse, nisi aliorum ingenia
nostro modulo metiri sustineamus. Iniquius, mea quidem
de sententia, comparationem Claudiani cum Ovidio insti-
tuit Walchius‚ cum hic diversum plane consilium sit secu·
tus, ad quod si ea, quae tradidit, exigaS, totam Ovidii ratio-
nem optime constare mecum senties. Nihil sane in illa de
Cereris et Proserpinae fatis narratiuncula, cujus in summa
facilitate, non in epica dignitate, laus consistit, occurrit,
cujus causam non videas, adeo, ut non solum res gestae le-
gantur, verum etiam intelligantur, nihil omissum depre-
hendes, quod ad rerum gestarum illustrationem pertineat.
Ingeniosa certe, ut hoc solo utar, et naturalis est illa
ratio, qua Pluto apud Ovidium in amorem incidit3 apud
Claudianum caecus ille est et subitus impetus, qua praeceps
agitur, cujus nee causa nec ratio nec incrementa cognita
sunt. F rugum quoque repertio est illa quidem res maximi
momenti,unde omnis ingeniorum cultus, omnes coetus civiles,
omnisque humanitas originem duxit. Sed gravitas ejus
summaque dignitas non cuivis satis obvia est, sed perpen-
denti tantum, et eorum, quae inde secuta sunt, seriem animo
consideranti. Quae cum paulo remotiora sint, nec poeta id
egerit, ut haec lectori succurrerent, factum est, ut tota res
minorem ad animum vim haberet. Omnino fabula est ejus-
modi, ut tractantem copia rerum magis quam inopia urgeat3

