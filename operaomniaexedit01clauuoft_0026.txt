8 PRoLEGOMENA

tribuat. Quae quidem non in eam. sementiam disputata
accipiaS, quasi omnia, quae laudibus effert, ingenio ejus
debeantur, neque quicquam in ejus carminibus invenias,
quo uti possis ad historiam illorum temporum accuratius
exponendam. Etiamsi enim in Honorii et Stilichonis gra-
tiam omnia erant componenda, quae in panegyricis protulit:
tamen, siquidem impudentiae et summae vanitatis crimen
vel in laudando effugiendum est, ne is, quem extollas, risui
propinetur, fundo aliquo probabili destituta esse omnino
non poterant, quae praedicanda suscepit. Atque hoc non
tam valet in virtutibus celebrandis, in corporis pulchritudi-
ne et specie laudanda, quanquam etiam in his, quae fidem
aliquam dictis facere possint, non omnino debent deside-
rari, quam in rebus gestis praedicandis, in quibus semper
aliquid subesse debet, quod vere gestum inter omnes con-
stet, etiamsi id artibus rhetoricis ornatuque poetico faciem
externam sit nactum a rei veritate abhorrentem. Res ipsas
comminisci ne abjectissimus quidem adulator temere audet;
quia vel ipsius magnopere interest, cum maxime blandia-
tur, ab assentandi suspicione liberum videri, ne oratio iro-
niae speciem induam sed in iis explicandis, augendis, depri-
mendis, exornandis, et amplificandis consilio suo accommo—
date versari solet. Neque ei idcirco, cum nihil fere sit, de
quo in utramque partem disputari nequeat, praesertim si
ejus, quod vel laudandum vel vituperandum susceperis,
ratio pluribus accurate cognita non sit, manifestum vanita-
tis crimen potest intendi. Quapropter, carmina Claudiani,
quanquam ad historiae fidem ea scripsisse existimandus
non est, quandoquidem nemo sanus ei, qui vel praedicatoris
vel vituperatoris vices tuendas susceperit, injungere potest,
ut sine studio et ira res commemoret: tamen in iis monu-
mentis, ex quibus temporum ratio, qualis sub Theodosio Μ.
ejusque filiis fuerit, possit constitui, vel gravissima sunt
existimanda. Nec parva sane est utilitas, quae ex eorum
lectione ad historiam illius aevi condendam possit redun-
dare3 modo intelligas ornatum. poeticum detrahere fucum-
que oratorium abstergere, ut nuda veritas possit appare-re.

