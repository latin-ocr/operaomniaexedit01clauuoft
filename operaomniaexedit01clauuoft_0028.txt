10 PROLEGOMENA

Nostrum fuisse ex carminibus Graecis disputare velle, quae
sub ejus nomine circumseruntur, nihil aliud est, quam litem
lite dissolvam prius enini est probandum, quod probari
nequit, illa ingenio Claudiani deberi. Sed satis jam de
vita Claudiani disputatum est: videmnus nunc, quali suerit
ingenio, quaeque scribendi ejus ratio, quibus virtutibus
illa inclaruerit, qua} vitia notanda videantur.

Tenendum est igitur, Claudianum fuisse Alexandrinum,
in ea urbe natum, inqua etiam illis temporibus literarum
studia vigebant, quibus sub Ptolemaeis per omnem terra-
rum orbem nobilis erat et clara. Ibi scholae geographorum,
mathematicorum, astronomorum, seu potius astrologorum,
philosophorumque discendi cupidis erant apertae3 qui, nisi
omnino naturae et ingenii dotibus destituti essent, variis
doctrinis et multiplici rerum cognitione animum poterant
locupletare. Diu autem jam ante perversus ille mos apud
scholarum magistros reliquosque homines doctos invaluit,
ut omnibus studiis a rerum actu et vera vita ad umbram et
otium revocatis, finem scribendi et orandi delectationem
solam statuerent, illamque non in gravitate rerum et utili-
tate, sed in figmentis et exornatione oratoria collocarent.
Praeterea vigebat in illa urbe grammaticorum multitudo,
qui operam suam in fabulis subtiliter explicandis ponebant,
qui multa veterum lectione erant imbuti, ingeniumque illa-
rum rerum pervestigatione acuerant. EX his facile potest
colligi, qualis fuerit poetarum habitus. Ingenia exculta et
elegantia non deerant3 sed omnes sere inventionis, quae
summa poetices est, laude carebant, illaque simplicitate
cum sublimitate conjuncta, quam tantopere in antiquiori-
bus admiramur, erant destituti. Oratio eorum et nitida et
tersa palaestram et oleum sapiebat3 eamque commendare
solebant ingenti doctrinae copia, magno mythorum et his-
toriae antiquae studio, et numeris versuum maxime exactis,
omninoque naturali venustate repudiata artis illecebris
placere cupiebant. In hac communi poetarum Alexandri,
norum imagine a nobis adumbrata prima quasi lineamenta
jam ducta sunt, ex. quibus Claudiani ingenium scriben-

